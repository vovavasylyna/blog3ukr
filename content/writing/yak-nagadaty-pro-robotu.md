---
title: "Як нагадати, якщо хтось забув зробити роботу"
date: 2023-10-06T09:47:44+03:00
---

Іноді бувають ситуації, коли клієнт чи колега сказав "Так-так, добре, все зроблю", і ви з ним домовилися про виконання шматка проекту. Але потім минає кілька днів, від нього нема новин, і нічого не зроблено.

Треба якось нагадати, але тут є типова помилка. Ми пишемо окреме повідомлення, на кшталт "Як справи по нашому проекту?" чи ще простіше "Як справи?". І в цій фразі ("Як справи?") закладено, що я ніби цікавлюсь його справами, але насправді я йому нагадую про задачу. У цій ситуації не треба говорити двозначними фразами чи писати "нагадую тобі, що...". Такий тон припускає, що я думаю, ніби він забув. А я не знаю, забув він чи ні.

Більш доречно скопіювати опис справи з усіма матеріалами та деталями й на початку повідомлення написати: "Через N днів у нас дедлайн по проекту Y. Завдання все ще актуальне. Тут вся інформація для зручності. Якщо є якісь питання або проблеми, або якщо не встигаєш, то дай знати, і ми подумаємо, як рухатися далі". Це все, що потрібно зробити, щоб нагадати про нормально поставлене завдання.
