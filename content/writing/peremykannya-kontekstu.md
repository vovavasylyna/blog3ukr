---
title: "Перемикання контексту та зниження IQ"
date: 2022-04-06T09:47:44+03:00
---

Якщо ви часто перевіряєте соцмережі та чати під час роботи, ви не лише втрачаєте час, проведений за читанням стрічки та повідомлень, але ви також втрачаєте час, потрібний для перефокусування, який може бути набагато довшим. Це означає, що якщо ваш екранний час показує, що ви користуєтеся телефоном чотири години на день, реальна втрата часу є набагато більшою.

Невелике дослідження[^1], проведене на замовлення Hewlett-Packard, розглядало IQ деяких їхніх працівників у двох ситуаціях. Спочатку вони перевіряли свій IQ, коли їх ніхто не відволікав і не перебивав. Потім вони перевіряли свій IQ, коли отримували електронні листи та телефонні дзвінки. 

Дослідження показало, що звичайне відволікання – просто отримання електронних листів і дзвінків – призвело до зниження IQ працівників у середньому на 10 пунктів. Для порівняння – у короткостроковій перспективі це вдвічі більше, ніж втрата IQ, якщо курити марихуану.

Таким чином, з точки зору можливості виконувати роботу, ефективніше накуритися за робочим місцем, ніж впродовж дня регулярно перевіряти соцмережі та месенджери [^2]. 

[^1]: James Williams, Stand Out Of Our Light (Cambridge: Cambridge University Press, 2018), p. 69.

[^2]: [Stolen Focus: Why You Can’t Pay Attention](https://www.goodreads.com/book/show/57933306-stolen-focus) by Johann Hari
