---
title: "Навички важливіші за пристрасть"
date: 2023-06-12T09:47:44+03:00
---

Існує давнє переконання, що «слідувати своїй пристрасті» або «йти за мрією» — це доволі-таки корисна порада. Але насправді це може бути лише помилкове кліше. Більше того, вона може бути небезпечною і призводити до тривоги та хронічних перестрибувань з однієї роботи на іншу.

**Передумови та проблема**

Уже існуючі кар’єрні пристрасті зустрічаються рідко. Очевидно, більшість пристрастей (наприклад, читання) не можна перетворити на кар’єру. Вони мало пов’язані з тим, як більшість людей врешті-решт полюбили свою роботу.

Стів Джобс, який був добре відомий тим, що, так би мовити, слідує своїм захопленням, не починав із любові до комп’ютерів. Натомість він бачив у них лише можливість швидко заробити гроші. Немає сумніву, що він любив комп’ютери Apple на пізніх етапах свого життя, але він, безперечно, почав не тому, що мав якусь палкий потяг до комп’ютерів як таких.

Але як люди починають любити те, що вони роблять на роботі?

**Теорія**

| Мислення на основі пристрасті | Мислення ремісника |
| -------- | -------- |
| Змушує вас чітко усвідомлювати, що вам не подобається у вашій роботі, і створює плутанину через постійні сумніви, чи це правильна робота: «Чи ця робота справді моя?», або «Я взагалі люблю те, що роблю?». І ось тут є ризик ірраціонально кинутись у сферу, де у нас немає жодних навичок, якими можна скористатися, але ми думаємо, що є пристрасть, яка все владнає. | Зростати, становитись кращим і підвищувати якість того, що продукуємо своїм трудом. Таке мислення спрямоване на те, щоб стати настільки крутими у своїй справі, що це не можна не помітити, хай би там що було джерелом заробітку. Тобто щодня підходити до своєї роботи як справжній майстр. Просто робити все, що робимо, дуже й дуже добре. |

**Рішення**

Отже, освоїти мислення ремісника, а пристрасть прийде сама собою. Якщо є бажання отримати чудову роботу, потрібно розвинути рідкісні та цінні навички (так званий "кар’єрний капітал"), щоб запропонувати їх в обмін на бажані умови роботи. Коли знання та навички стануть такими цінними, що їх ніяк не проігноруєш, що на них просто неможливо не звертати увагу, тоді з'являться високі шанси вибрати чудову роботу, ту, яка насичена креативністю, бажаним рівнем впливу, віддачі, доходу і контролю.

Отже, мета — отримати якомога більше кар’єрного капіталу, а тоді з’явиться більше можливостей отримати роботу, яку любитимемо.

Оце все написано після прочитання [So Good They Can't Ignore You](https://www.goodreads.com/book/show/13525945-so-good-they-can-t-ignore-you). Рекомендую.
