---
title: "Як підготуватися до сертифікації по Adobe Analytics"
date: 2023-06-30T09:47:44+03:00
---

Цього тижня пройшов сертифікацію Adobe Analytics Business Practitioner - Professional Certification AD0-E212. Розповім, що це таке, для кого і про мій метод підготовки. 

[TOC]

### Контекст

Adobe Analytics (AA) — це потужний і гнучкий інструмент для веб-аналітики корпоративного рівня. Він схожий на Google Analytics, проте останній, кажуть, начебто простіший для вивчення початківцями. 

Сертифікація по Adobe Analytics коштує 125 або 225 USD залежно від рівня (відповідно Professional або Expert), на екзамен відводиться 2,5 години, а прохідний бал становить 31 із 50 запитань. 

Одразу зазначу декілька моментів: 
* мається на увазі саме [Adobe Analytics Business Practitioner Professional](tab:https://experienceleague.adobe.com/docs/certification/program/technical-certifications/aa/aa-professional/aa-p-business.html), адже ще існує більш поглиблена версія сертифікації [для рівня Expert](tab:https://experienceleague.adobe.com/docs/certification/program/technical-certifications/aa/aa-expert/aa-e-business.html?lang=en);
* в мене близько 4-5 років роботи з частиною функціоналу AA: спочатку сидів в Reports, а потім перейшов у Workspace. Досвіду впровадження, класифікацій та мейнтененсу немає;  
* я ледь набрав необхідну кількість балів (33). Сам Adobe очікує, що цей екзамен складатимуть люди з мінімум 3-місячним досвідом. Що ж, кількість не дорівнює якості (глибині використання та складності завдань). 

### Як я готувався

1. Продивився усі матеріали на [офіційній сторінці](tab:https://experienceleague.adobe.com/docs/certification/program/technical-certifications/aa/aa-professional/aa-p-business.html) сертифікації. Особливо корисні штуки: readiness questionnaire, sample questions і всі посилання в розділі Get prepped. 
2. Перечитав більшість рекомендованих статей та відео, які згадуються в [цьому пості](tab:https://www.bounteous.com/insights/2021/11/09/how-prepare-adobe-analytics-business-practitioner-exam). Думаю, кожному потрібно обирати ті теми, з якими стикаєтеся найменше, залежно від практичного досвіду. 

Найбільш корисним методом підготовки для мене стала робота з [sample questions](tab:https://scorpion.caveon.com/launchpad/ad0-e212-adobe-analytics-business-practitioner-professional-copy-th4xdu): пройти всі питання, ізолювати неправильні відповіді, знайти і прочитати офіційну документацію по відповідним темам. Мені здається, саме практичний досвід грає найважливішу роль. 

### Як проходив екзамен

Сам іспит проходив у форматі Online proctored. Вимагається виконати досить багато умов, аби не дати змогу списати або піддивитися. Якщо хтось проходив навчання в [DMI](tab:https://digitalmarketinginstitute.com/), то принцип дуже схожий: 
* екзамен проходить в окремому браузері, який вимагає увімкнути веб-камеру та мікрофон для наглядача, закрити майже всі інші програми;
* до проходження іспиту наглядач попросить підвердити особу (показати паспорт), показати, що знаходиться навкруги вас, на столі, під столом і перевірить, чи раптом не наділи ви навушники або інший мікрофон;
* під час основного часу не можна довгий час дивитися кудись далеко від екрану монітору або закривати рот руками;
* одразу після закінчення вас інформують про попередній результат, тобто набрали необхідний бал або ні, а остаточний результат надійде на пошту протягом 72 годин після (мені прийшов на наступний день).

### Враження

Загалом, досвід був позитивний, а питання досить цікаві. Не дуже розумію, як можна набрати необхідну кількість балів, якщо працювати з інструментом менше року. Мені не вистачало досвіду роботи з eCommerce-функціональністю, яка майже не використовується там, де я працюю. Також було декілька дуже технічних питань, з якими бізнес-користувачі майже ніколи не стикаються, і тим паче, що у Adobe є [окремі сертифікації](tab:https://experienceleague.adobe.com/docs/certification/program/technical-certifications/aa/aa-professional/aa-p-developer.html?lang=en) для AA-розробників.
