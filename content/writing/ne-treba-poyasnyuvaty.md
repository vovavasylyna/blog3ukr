---
title: "Не треба пояснювати"
date: 2021-08-09T09:47:44+03:00
---

Сьогодні побачив фразу, яку я вже десь зустрічав пару раз і яка мені здалася цікавою, хоча і дещо контроверсійною. Приблизний переклад українською буде звучати так:

**Якщо повинен щось пояснити, ти не повинен нічого пояснювати**

Ця фраза справді може означати багато різних речей. Один із варіантів використання, який я вважаю чудовим, полягає в тому, що якщо вам потрібно переконати когось щось зробити, вам не потрібно цього робити. Фразу, очевидно, не слід використовувати в усіх ситуаціях, особливо коли результат обговорення може покращити якість вашої роботи чи життя загалом, і тут вам справді потрібно щось пояснювати.

Тим не менш, я вважаю, що було б корисно використовувати цей принцип у багатьох неважливих суперечка, чи то в соціальних мережах, на форумах, у розділах коментарів тощо, або коли справа доходить до розмов із родиною та друзями. У більшості випадків подібні дискусії не закінчуються добром, ніхто насправді не приймає думку один одного. Отже, навіщо намагатися пояснити?
