---
title: "Нічого доброго нас не чекає, на думку Макса Кідрука"
date: 2023-02-20T09:47:44+03:00
---

2141 рік. Коронавірус далеко не остання штука, яка викличе пандемію. Із-під землі буде сочитися метан. Російсько-українська війна, розпочата у 2022 році, повторюватиметься ще як мінімум двічі. Колонізація Марсу не врятує людство від проблем, які переслідують його на Землі, попри те, що на Марс відправлятимуть найкращих з нас.

Прочитав «Колонію» Кідрука, перший роман з циклу «Нові темні віки»:

* Це фундаментальний екскурс в життя людей XXII сторіччя з усіма можливими деталями та науковим підґрунтям (фізика, хімія, біологія, астрономія), від якого, якщо чесно, під кінець книги вже тошнить.
* Це емпатичне дослідження людини, її страхів, спокус — та врешті-решт звершень.
* Це про складність світу, в якому ми живемо, часто не помічаючи навколишні рушійні процеси, які відбуваються в політиці, економіці, науці.
* Це прогностична модель життя, яке — ймовірно, неминуче, — на нас чекає.

Добре, що в циклі буде ще дві книги (начебто), бо, здається, в цій історії все стане трохи гірше, але потім стане краще. Як і у людства як такого. Окрім так званої росії.
