---
title: "Технічні навички не настільки важливі"
date: 2023-10-09T09:47:44+03:00
---

Коли два роки тому переходив з роботи в маркетингу в аналітику, був переконаний, що найважливіше – мати технічні навички. Я відчував стрес і невпевненість, бо саме їх не вистачало.

Тим не менш, із часом зрозумів, що аналітика – це в першу чергу бізнес-дисципліна, хоча і з технічними компонентами. У реальності робота в цьому напрямку має бути зосереджена на бізнес-стороні речей, а технічній підкованості надається набагато більше значення, ніж вона заслуговує.

Натомість важливішу роль грають навички комунікації, розуміння бізнес-процесів і здатність генерувати інсайти за допомогою даних. Саме ці якості дозволяють переходити від дескриптивного (описового) аналізу до прескриптивного (рекомендаційного). Останній створює додаткову цінність для бізнесу, тому збільшує кар'єрний капітал аналітика.  

На своїй теперішній посаді бачив декілька прикладів, коли, маючи чудові навички роботи в BI та SQL, колеги все ж не могли розкрити потенціал цих інструментів і швидко зростати без розуміння базових процесів маркетингу і продажу. 

![навички для роботи в аналітиці.png](/images/navychky.png)
