---
title: "Я не письменник: чому варто більше писати, створювати блоги та обмінюватися думками"
date: 2023-07-10T09:47:44+03:00
---

За останні більш ніж 2 роки я написав десятки дописів у блозі на сайті. Але це не робить мене письменником. Сам по собі процес написання не робить когось письменником. І вам не обов'язково бути ним, щоб про щось писати. 

Уже декілька разів чув, як кажуть, що у когось немає особистого блогу, тому що вони не вміють писати. Думаю, це неправда. Що справді мається на увазі, так це те, що люди не вважають себе письменниками. Тому що письменник — це той, хто пише якимось особливим чином, літератор, той, хто опановує та вдосконалює свою письменницьку майстерність. Письменники люблять сам процес написання. Але я не такий. І ви також не обов’язково маєте бути ним. Я не оратор, і, швидше за все, ви також. І все ж ви постійно вербально спілкуєтеся з іншими людьми, не замислюючись про це.

Я не письменник і не планую ним ставати. І це нормально, бо тут важливо не написання, а спілкування, обмін думками та досвідом. Ось чому більше людей повинні мати особисті блоги і чому більше людей повинні писати. Ідеї важливі, досвід має значення, і ними варто обмінюватися.
